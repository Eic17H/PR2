Praticamente l'ultima esercitazione in cui ci sono argomenti d'esame. A meno che non facciamo parte del 5% delle persone che trovano all'esame le classi innestate, che vedremo la prossima volta.

Allora, le stringhe sono immutabili. Una volta assegnata, non si può più cambiare. Se devi fare una serie di trasformazioni, devi fare una copia per trasformazione di ciascuna stringa che devi trasformare. E quelle restano in memoria finché non le toglie il garbage collector. Se devi fare 100 metodi poi, è difficile tenere traccia di ciò che stai facendo. Entrano in gioco le stream.

Una pipeline ha una sorgente (al 99% una collection, altrimenti una funzione generatrice), una sequenza di operazioni intermedie fatte tramite lambda, e un'operazione terminale.

Il metodo `.stream()` ce l'hanno tutte le collections.

Esempio di pipeline:
* Array di stringhe come sorgente
* Estrarre le iniziali
* Maiuscolare le iniziali
* Rimuovere i duplicati
* Stampare tutto

Vantaggi:
* Ogni operazione produce un risultato senza sovrascrivere la sorgente (quindi non ci saranno errori di scrittura, e potrai riutilizzare la stessa sorgente)
* Le operazioni sono lazy, fanno il calcolo solo quando ti serve davvero il risultato, quindi la sorgente può essere potenzialmente infinita
* Ogni elemento viene visitato una sola volta e non si tiene conto dei risultati intermedi, questo significa anche che non puoi controllare la situazione a metà strada per risolvere gli errori

Operazioni intermedie utili:
* map: per ogni elemento, ne rende uno corrispondente
* filter: rende l'elemento in input, ma solo se soddisfa una condizione
* concat: accoda due stream
* distinct: rimuove i duplicati, è un caso specifico della filter

Operazioni terminali utili:
* count: rende il numero di elementi, la più comune negli esami
* forEach: applica una funzione con side effect a ciascun elemento
* collect: riconverte la stream in una collezione

Come generare stream:
* Collection::stream()
* Arrays.stream(Object[]) (gli array sono un po' come delle collections)
* BufferedReader.lines() (come la lettura dei file in C)
* Metodi statici degli stream:
    * Stream.iterate()
    * IntStream.range()

La documentazione degli ultimi due è pessima.

## Stream.iterate()

Stream *potenzialmente* infinito di elementi. Potenzialmente infinito perché se non stai attento non smette più. Prende in input il primo elemento e una funzione che dato l'n-esimo elemento rende l'n+1-esimo. Questo concetto si usa nel machine learning per ottenere una serie pseudo-random di valori che, dato lo stesso seed, genera la stessa sequenza. Esempio: `Stream.iterate(0, n -> n+1)` genera la sequenza 0, 1, 2, 3, 4, ...

## IntStream.range()

IntStream è una sottoclasse di Stream. Parentesi. In Python non c'è il ciclo for del C, si usa quello vero di cui parlava Scateni. Il for del C è un while, il for vero scorre gli indici in un range, tutto qui, l'elemento iniziale è sempre incluso e quello finale è sempre escluso. `IntStream.range(1,5).forEach(System.out::println);` stampa 1 2 3 4.

Tra l'altro, quei `::`. Lo rendono equivalente a una lambda: `e -> System.out.println(e)`.